Drzewo.

Stres 
Wypalenie
Konflikt
Mobbing
Dyskryminacja


1
 Prawne i psychologiczne aspekty zagrożeń psychospołecznych w
firmie.
1.1
 Stres w pracy i konflikty pracownicze w ujęciu psychologii pracy.
1.1.1
 Stres
Stres - definiowany jako dynamiczna relacja adaptacyjna pomiędzy możliwościami, a wymogami
sytuacji. Relacja adaptacyjna charakteryzuje się brakiem równowagi. Próbą przywrócenia równo-
wagi jest podejmowanie zachowań zaradczych (radzenie sobie ze stresem).
Główną funkcją stresu jest więc przywrócenie równowagi w organizmie pobudzonym przez na-
głą, niespodziewaną bądź niespotykaną sytuację. Stres uważa się za zjawisko szkodliwe, zagrażające
zdrowiu, a nawet życiu. W rzeczywistości działanie niepożądane przynosi jedynie stres zbyt silny
(przekraczający indywidualne możliwości adaptacyjne jednostki) lub zbyt długotrwały. Stres umiar-
kowany zwiększa możliwości radzenia sobie z wymaganiami adaptacyjnymi otoczenia, dzięki czemu
umożliwia rozwój psychiczny.
• Eustres - bodziec pozytywnie mobilizujący do działania, nie na tyle mocny, aby zagrażać
organizmowi, ale wystarczająco odczuwalny, że następuje mobilizacja i skupienie na działaniu.
Jest to stres optymalny. Taki rodzaj stresu towarzyszy temu co odczuwamy, kiedy jesteśmy
zmotywowani do wykonania zadania. To napięcie emocjonalne, kiedy myślimy tylko o jednej
najważniejszej sprawie i jesteśmy skupieni na zadaniu, pozostawiając inne rzeczy na bok.
• Dystres – reakcja organizmu na zagrożenie, świadomość niemożności realizacji zadania lub
postawionych celów. Pojawia się po przekroczeniu optimum pobudzenia. Skutkiem działania
dystresu jest wyczerpanie. Na tym etapie czujemy się coraz bardziej zniecierpliwieni i zmęcze-
ni. Powoli zdajemy sobie sprawę, że nie podołamy zadaniu. Odczuwamy zmęczenie psychiczne
i fizyczne. Pojawiają się takie dolegliwości jak nerwobóle, bezsenność, osłabienie.
• Neustres - bodziec neutralny w działaniu, chociaż dla innych bywa on eustresowy lub dys-
tresowy. Stan, kiedy powoli tracimy kontrolę nad własnym zachowaniem. Jesteśmy już tak
pobudzeni, że trudno nam subiektywnie określić, czy jest to stan zagrażający czy też nie.
Wydaje nam się, że może przesadzamy i chcemy doprowadzić zadanie do końca. Czasem mo-
że się nam wydawać, że nowe obowiązki, które spadły na nas nagle, nie przeszkodzą nam w
wykonaniu zadania, a nasza determinacja doprowadzi do szczęśliwego końca.
1.1.2
 Skutki zdrowotne
• Skutki psychiczne - zakłócenia koncentracji, trudności w przyswajaniu nowych treści na
skutek obniżonej koncentracji, stany zwątpienia, lęku, załamania nerwowe, depresje mogące
prowadzić do prób samobójczych.
1
• Skutki somatyczne - bóle głowy, pleców i karku, zakłócenia pracy serca, snu, oddechu,
choroby skóry, choroby wrzodowe żołądka, dwunastnicy i jelit, zawał mięśnia sercowego, udar
mózgu, astma oskrzelowa.

Według klasyfikacji DSM IV/V:
• Zaburzenia adaptacyjne – występują w sytuacji, kiedy stresor wywołał u kogoś depresję,
lęk, zaburzenia behawioralne, żałobę; utrzymują się po ustaniu działania stresora nie dłużej
niż 6 miesięcy:
F43.20, z lękiem;
F43.22, z mieszanym nastrojem lękowym i depresyjnym;
F43.23, z problemem behawioralnym;
F43.24, z mieszanym problemem emocjonalnym i behawioralnym;
F43.25, nieokreślone.
• Ostre zaburzenie stresowe (F43.0)– pacjent przeżył traumatyczne wydarzenie bądź jego
świadkiem; towarzyszą temu wspomnienia, marzenia senne, cierpienie psychiczne i fizyczne;
próby unikania wspomnień nie przynoszą rezultatu; pojawia się negatywne nastawienie, brak
pozytywnych emocji; zachowanie charakteryzuje się nadmierną wrażliwością, lękiem, obniżo-
ną koncentracją, zaburzeniami snu, zaburzenie behawioralne – pacjent przestaje normalnie
funkcjonować, interesować się światem; stan trwa od 3 dni do miesiąca.
• Zespół stresu pourazowego PTSD (F43.10) – gdy wskazane powyżej symptomy trwają
dłużej niż miesiąc, kwalifikuje się do jako PTSD.

1.1.3
 Wypalenie zawodowe.
Wypalenie zawodowe – stan fizycznego, emocjonalnego i umysłowego wyczerpania przejawiają-
cego się przez chroniczne zmęczenie. Towarzyszy mu negatywna postawa wobec pracy, ludzi i życia,
poczucie bezradności i beznadziejności oraz obniżona samoocena, która przejawia się poczuciem
własnej nieadekwatności, niekompetencji i zniechęceniem do pracy.
Główne czynniki
• Stawanie sobie wysokich wymagań przy nierealistycznej ocenie wpływu na sytuację.
• Działanie niezgodne z własnymi wartościami.
• Perfekcjonizm i nadodpowiedzialność.
• Defensywna postawa wobec trudności, wyolbrzymianie porażek.
• Brak poczucia relacji partnerskich i systemu wsparcia.
• Słaba organizacja czasu pracy oraz życia poza pracą.
2
Trójwymiarowa teoia wypalenia Christiny Maslach
• Emocjonalne wyczerpanie - uczucie pustki i braku sił wywołane subiektywnie nadmier-
nymi wymaganiami psychologicznymi i emocjonalnymi.
• Depersonalizacja - poczucie bezduszności, bezosobowości, obniżenie wrażliwości wobec in-
nych, cynizm.
• Obniżenie oceny własnych dokonań, negatywne przewartościowanie - poczucie mar-
nowania czasu i wysiłku na swoim stanowisku pracy.
Wypalenie zawodowe nie następuje z dnia na dzień. Jest to proces stopniowy systematyczny, w
którym można wyróżnić kolejne etapy.
Etapy wypalenia zawodowego
• Miesiąc miodowy - zauroczenie pracą, satysfakcja z osiągnięć zawodowych, pracownik pełen
energii, zapału i optymizmu.
• Przebudzenie - utrzymanie obrazu idealnego pracownika, pracuje ponad miarę, często po
godzinach, zaczyna zauważać, że jego ocena pracy jest nierealistyczna.
• Szorstkość - w realizację zadań, także tych podstawowych, wkłada się coraz więcej wysiłku,
pojawiają się konflikty z klientami i współpracownikami.
• Wypalenie pełnoobjawowe - poczucie pustki, samotności, myśli ucieczkowe, stany depre-
syjne; pełne wyczerpanie psychiczne i fizyczne.
• Odradzanie się - rekonwalescencja, leczenie ran powstałych w wyniku kolejnych stadiów
wypalenia, powrót do normalnego sposobu pracy bogatszy w nowe doświadczenia.
Co może zrobić pracownik i pracodawca?
Rady dla pracownika.
• podaj weryfikacji swoje cele i priorytety
• oceń wymagania, które stoją przez Tobą
• zwiększ dystans do otoczenia, jeżeli kontakty kosztują zbyt dużo
• podnoś umiejętności radzenia sobie ze stresem
• korzystaj ze wparcia osób bliskich i rodziny
• daj sobie prawo do odpoczynku, relaksu, przyjemności.
3
Rady dla pracodawcy.
• powierzaj pracownikom zadania adekwatne do ich możliwości i kompetencji
• udzielaj obiektywnej i konstruktywnej oceny
• stwarzaj możliwości uczenia się i rozwoju zawodowego (szkolenia itd.)
• adekwatnie wynagradzaj pracowników
• dbaj o kulturę organizacyjną w firmie opartą na pozytywnych relacjach interpersonalnych

1.2
 Rodzaje dyskryminacji oraz środki ochrony prawnej.


Postawa to trwała ocena, ludzi lub obiektów, pozytywna lub negatywna. Składa się z trzech
elementów:
• Komponent emocjonalny – emocje i uczucia, jakie ludzie kojarzą z obiektem postawy
• Komponent poznawczy – przekonania ludzi na temat właściwości obiektu
• Komponent behawioralny – działania ludzi wobec obiektu postawy

W postawie nietolerancyjnej można wyróżnić wymienione wyżej komponenty:
• UPRZEDZENIA - komponent emocjonalny
• STEREOTYPY - komponent poznawczy
• DYSKRYMINACJA - komponent behawioralny

1.2.1
 Uprzedzenia.
Definicje.
Negatywna, nieuzasadniona postawa wobec jakieś grupy lub jej członków (D . Myers).
Wroga bądź negatywna postawa dotycząca wyróżniającej się grupy ludzi, oparta wyłącznie na przy-
należności do grupy (E. Aronson).
Wędrująca opinia (emocjonalna) bez widomych dowodów na swe poparcie. (Ambrose Bierce, 1911).
Uprzedzenia są źródłem do powstania stereotypów na temat swojego przedmiotu, co za tym
idzie - zawężonego, tendencyjnego spojrzenia.

Źródła.
• wychowanie i kultura
• wspólna historia
• negatywne doświadczenia
• przekazy medialne

4
Rodzaje.
• awersyjne – poczucie lęku, wstręt, nienawiść przed grupą traktowaną jako zagrożenie
• dominatywne – poczucie wyższości nad grupą np..: mniejszością narodową, etniczną
• kierowane emocjami takimi jak zawiść czy zazdrość np..: status społeczny i ekonomiczny
• zinternalizowane – grupy, wobec których członków kierowane były/są uprzedzenia, zaczynają
być uprzedzeni do siebie samych

1.2.2
 Stereotypy.
Pierwszy raz pojęcia stereotyp użył Walter Lippmann w książce „Public Opinion” (1922). Stwier-
dził, że nosimy w umysłach obrazki, którymi posługujemy się oceniając innych.
Stereotyp określa się jako przekonania na temat cech danej grupy, kształtowane najczęściej
negatywnymi emocjami (uprzedzeniami); przekonania są wybiórcze, zero-jedynkowe, generalizujące
wszystkich członków grupy.
Gordon Allport (1954) określił stereotypizację jako prawo najmniejszego wysiłku poznawczego,
które ma uwarunkowanie przystosowawcze, ale kierowanie się prostym schematem nie daje możli-
wości indywidualnego poznania.

Formy stereotypizacji.
• efekt oczekiwań - odbieranie osoby/ grupy zgodnie z naszymi oczekiwaniami samospełniające
się proroctwo.
- oczekiwania dotyczące innej osoby
- wpływ na zachowanie tej osoby
- osoba zachowuje się zgodnie z naszymi oczekiwaniami
Przykład. Mobbing w pracy. Wykorzystanie zależności służbowej. obwinianie ofiary – ofiara
sama jest sobie winna, wiara w sprawiedliwy świat
• korelacja pozorna – odkrywanie współzależności tam, gdzie faktycznie nie występują
• dehumanizacja – klasyczna intelektualizacja przenosi w przestrzeń abstrakcyjną myśli i zda-
rzenia, o tyle dehumanizacja robi to samo z ludźmi. Inni ludzie przestają posiadać w świado-
mości danej jednostki cechy ludzkie, są uważani za przedmioty, zwierzęta, podludzi.

Eksperyment Williama Ickesa (1982). Studenci zostali podzieleni w pracy. Ekspe-
rymentator poinformował, że osoba w parze jest albo przyjazna albo wroga. Wspo-
mniany partner był współpracownikiem eksperymentatora i zachowywał się neu-
tralnie. Wyniki eksperymentu na podstawie ankiet ewaluacyjnych: jeżeli w parze
poinformowano, że partner jest przyjazny, odbierano go przyjaźnie; jeżeli w parze
przekazano informację, że partner jest wrogi to patrzono na niego z rezerwą i in-
terpretowano nieufnie jego zachowanie, choć tak naprawdę partner zachowywał się
neutralnie.
5

Reakcje na stereotyp. Patricia Devine (1989) opracowała dwustopniowy model poznawczego
przetwarzania stereotypów
• automatyczne przetwarzanie – występuje wówczas, gdy pojawia się odpowiedni bodziec, który
uaktywnia stereotypy wobec danej grupy społecznej pozostające w pamięci, które nie były
brane pod uwagę przed działaniem bodźca; proces niekontrolowany, bez udziału świadomości
• kontrolowane przetwarzanie – decyzja o odrzuceniu lub zignorowaniu myślenia stereotypowe-
go; wymagane są przekonania osoby odwołujące się do postaw moralnych
Przykład. Proces grupowy. Lęk przed wykluczeniem.

Zmiana Stereotypu.
Webber, Crocker (1983) opracowały modele zmiany strereotypów.
• model buchalteryjny – pojawia się informacja niezgodna ze stereotypem, prowadząca do prze-
kształcenia stereotypu.
• model przekształceniowy – informacja niezgodna ze stereotypem prowadząca do radykalnej
zmiany stereotypu Model wykształcenia stereotypu – informacja niezgodna ze stereotypem
prowadząca do stworzenia informacji niskiego rzędu (w celu jej przyswojenia), bez konieczno-
ści zmieniania początkowego stereotypu.

Eksperyment. Webber i Crocker podzieliły badanych na grupy. Przekazywały do gru-
py informacje niezgodne ze stereotypami o dwóch grupach zawodowych: bibliotekarzy
i urzędników. W pierwszej przekazywały informację w sposób buchalteryjny (fakty za-
przeczające były podawane kolejno po sobie). W drugiej grupie wprowadzono model
przekształceniowy (silnie zaprzeczano stereotypom). Ostatnia grupa otrzymywała in-
formacje prowadzące do powstanie stereotypu niższego rzędu.
Ustalono, że stereotypy osłabił model buchalteryjny oraz model stworzenia informacji
niskiego rzędu, natomiast model przekształceniowy nie miał wpływu na osłabienie ste-
reotypów.
- do pewnego stopnia wszyscy stereotypizujemy innych (oszczędność poznawcza)
- postawy emocjonalne są odporniejsze na zmiany niż emocjonalne (osoba silnie uprze-
dzona jest bardziej zaangażowana w stereotypizację i przez to staje się fortecą).

1.2.3
Dyskryminacja.

Dyskryminacja to forma nieusprawiedliwionego okolicznościami nierównego traktowania, charak-
teryzującego się długotrwałością i celowością, którego podstawą jest posiadanie przez daną osobę
czy grupę określonej cechy np..: narodowość, poglądy polityczne, orientacja seksualna, rasa, wy-
znawana religia, status społeczny, status finansowy, podległość służbowa itd..
Nietolerancja. Brak akceptacji dla odmienności, które może doprowadzić do negatywnych re-
akcji wobec poszczególnych jednostek (przejawiających się niechęcią, a niekiedy również agresją),
ale również do podejmowania działań mających na celu ograniczenia praw całych grup, czyli dys-
kryminacji.
6

Formy dyskryminacji.
• Rasizm – dyskryminacja osób innego koloru skóry
• Ksenofobia (np.. Antysemityzm) – dyskryminacja ze względu na pochodzenie etniczne np..:
wobec Żydów, Arabów, Romów, Ukraińców itp..
• Seksizm – dyskryminacja ze względu na płeć
• Nietolerancja religijna – dyskryminacja ze względu na wyznawaną religię
• Handicapizm – dyskryminacja osób niepełnosprawnych
• Homofobia – dyskryminacja ze względu na orientacje seksualną
• Mobbing – dyskryminacja w miejscu pracy polegająca na wykorzystywanie swoje pozycji
służbowej
• ? (przybywa grup dyskryminowanych)

1.3
 Problematyka mobbingu w stosunkach pracy.

1.3.1
 Definicja konfliktu.
Definicja Mortona Deautsch’a Konflikt to sytuacja, gdy dwie lub więcej strony, wzajemnie
od siebie zależne spostrzegają różnice między sobą za niemożliwe do pogodzenia i w konsekwencji
niemożność zrealizowania własnych dążeń.
Źródła.
• komunikacja
• potrzeby
• samoocena
• osobowość
• role społeczne
• wartości
• kontrola nad zasobami
Konflikt rozgrywa się na kilku poziomach.
• poziom strukturalny - konflikt istnieje potencjalnie
• poziom psychologiczny - konflikt jest ukryty
• poziom behawioralny - konflikt staje się jawny
7
Model incydentu konfliktowego Jamesa S. Colemana.
1. Pierwotny, pojedynczy przedmiot sporu.
2. Naruszenie równowagi stosunków międzyludzkich.
3. Ujawnienie się innych spornych problemów, dotąd stłumionych.
4. Druga strona prezentuje swoje racje i argumenty.
5. Druga strona wydaje się z gruntu zła.
6. Wysuwanie osobistych zarzutów wobec drugiej strony.
7. Konflikt uzależnia się od pierwotnego przedmiotu sporu.
Diagnoza obszarów sytuacji konfliktowej, tzw. ”koło konfliktu” wg Ch. Moore’a.
• Konflikt relacji - związany jest z silnymi emocjami przeżywanymi w relacji z daną osobą.
Przyczyną takiego stanu rzeczy mogą być stereotypy, zła komunikacja, negatywne wcześniejsze
doświadczenia
• Konflikt relacji - związany jest z silnymi emocjami przeżywanymi w relacji z daną osobą.
Przyczyną takiego stanu rzeczy mogą być stereotypy, zła komunikacja, negatywne wcześniejsze
doświadczenia
• Konflikt wartości - wynika z odmiennych systemów wartości, różnych światopoglądów, a także
z różnicy zasad i wartości codziennych czynności np.: stosunek do utrzymywania porządku w
domu
• Konflikt interesów - to sytuacja, gdy strony wzajemnie od siebie zależne, nie mogą osiągnąć
swoich celów przez działania drugiej strony (osiągnięcie celu przez jedną stronę wyklucza
osiągnięcie celu przez drugą stronę)
• Konflikt danych - pojawi się, kiedy strony konfliktu nie dysponują potrzebnymi danymi, mają
różne informacje lub odmiennie je interpretują. Sytuacja taka może prowadzić do zaostrzenie
konfliktu, kiedy strony oskarżają się o zatajenie danych bądź celowe wprowadzenie w błąd
itp..
• Konflikt strukturalny - wynika ze struktury organizacji, która działając w sposób wadliwy,
prowadzi do wielu konfliktów np.: niejasno określone kompetencje w odniesieniu do poszcze-
gólnych stanowisk
Style reagowania.
• Unikanie - sposób, w którym nikt nie osiąga swoich celów, to znaczy nie są zaspokajane ani
własne potrzeby i interesy, ani potrzeby partnera
• Dostosowanie się - kiedy rezygnujemy ze swoich celów i potrzeb, staramy się łagodzi sytuację
i wówczas druga strona realizuje swoje cele
8
• Rywalizacja - wówczas dążymy do osiągnięcia wszystkich celów i potrzeb własnych, kosztem
porażki drugiej strony
• Kompromis - kiedy obie strony osiągają jedynie część własnych potrzeb i celów, a z części
rezygnują
• Współpraca - kiedy obie strony osiągają najważniejsze dla siebie cele i potrzeby.
Jest to jedna ze strategii, która wymaga poświęcenie czasu, za to przynosi satysfakcję obu
stronom, korzystna zwłaszcza w sytuacjach, kiedy relacja z drugą stroną bądź sam przedmiot
sporu są szczególnie istotne. Strony wypracowują rozwiązanie, które pozwala na osiągnięcie
najważniejszych dla nich postulatów
Rozwiązywanie konfliktów.
Porozumienie Bez Przemocy Marchalla Rosenberga
1. Spostrzeżenie.
Przedstawienie faktów związanych z działaniem osoby, której działanie wpłynęło na nas.
2. Ujawnienie uczuć.
Przedstawienie uczuć związanych z działaniem osoby (ból, cierpienie, irytacja, smutek, lęk)
3. Wyrażenie potrzeb.
Przestawiamy nasze potrzeby związane z uczuciami, które ujawniliśmy poprzednio.
4. Prośba.
Asertywna prośba do partnera relacji i zmianę stanu rzeczy zgodnego z naszymi oczekiwania-
mi.


1.3.2
 Definicja mobbingu.
Zgodnie z definicją rekomendowaną przez Komisję Europejską.
Mobbing to specyficzny rodzaj przemocy funkcjonujący w miejscu pracy, polegający na upo-
rczywym i długotrwałym podejmowaniu działań, które w ofierze lub grupie ofiar wywołują obiek-
tywnie uzasadnione poczucie krzywdy osobistej i zagrożenia zawodowego oraz negatywne skutki dla
zdrowia fizycznego i psychicznego. Zjawisko mobbingu w Polsce ustawodawca zdefiniował w art.
94(3) § 2 Kodeksu Pracy:
„Mobbing oznacza działania lub zachowania dotyczące pracownika lub skierowane prze-
ciwko pracownikowi, polegające na uporczywym i długotrwałym nękaniu lub zastrasza-
niu pracownika, wywołujące u niego zaniżoną ocenę przydatności zawodowej, powo-
dujące lub mające na celu poniżenie lub ośmieszenie pracownika, izolowanie go lub
wyeliminowanie z zespołu współpracowników.”
Do obowiązku przeciwdziałania mobbingowi zobligowany jest pracodawca.
„Pracodawca jest zobowiązany przeciwdziałać mobbingowi.” wg art. 94(3 )§ 1 KP.
9
Ustawodawca określił też skutki prawne mobbingu dla pracodawcy - wart. 94(3) § 3 KP:
”Pracownik, u którego mobbing wywołał rozstrój zdrowia, może dochodzić od praco-
dawcy odpowiedniej sumy tytułem zadośćuczynienia pieniężnego za doznaną krzywdę.”
Wyposażył, więc pracownika mobbingowanego, u którego taka forma dyskryminacji wywołała roz-
strój zdrowia, ma prawo do dochodzenia od pracodawcy na drodze sądowej odpowiedniej sumy
zadośćuczynienia za doznaną krzywdę.
Możliwe jest również dochodzenie praw i odszkodowania w sytuacji, w której pracownik rozwiąże
umowę w skutek mobbingu. Zatem finansowe konsekwencje mobbingu wobec pracownika może
ponieść pracodawca, nawet jeśli był on zastraszany lub nękany przez współpracowników.

Płaszczyzny sytuacji mobbingowej.
• Diagonalna (pochyła). Relacja pracodawca – pracownik. Jedna strona ma przewagę nad dru-
gą stroną, wynika to z podległości służbowej. Strona silniejsza zaczyna wykorzystywać ten
fakt, stosując presję, nasilać zachowania mobbingowe, grożąc zwolnieniem z pracy itd.. Stro-
na słabsza podporządkowuje się ze względu na swoją sytuację socjalną, nie mając wiedzy
i kompetencji, aby się zjawisku przeciwstawić. Dotyczy to także osób, nie mobbingowanych
bezpośrednio, ale wciągniętych przez mobbera w stosowanie przemocy w pracy wobec innego
współpracownika. Osoby takie przystają na to pod groźbą utraty pracy, bojąc się, że same
mogą stać się celem mobbera.
• Horyzontalna (pozioma). Relacja pracownik – współpracownicy. Motywem może być dzia-
łanie pracodawcy - mobbera, kiedy współpracownicy ofiary wybierają swoje dobro, unikają
kłopotów. Także kiedy dołącza nowa osoba do zespołu i nie chce dostosować się do panujących
nieformalnych obyczajów. Częstym motywem jest zazdrość i zawiść pomiędzy pracownikami
o dobre notowania u pracodawcy. Mobbera stają się osoby, które czują się zagrożone swojej
pozycji, boją się utraty przywilejów, premii, możliwości awansu.
• Wertykalna (pionowa). Relacja pracownicy – pracodawca. Pojawiają się coraz częściej, choć
nadal jest to przypadek stosunkowo rzadki. Następuje, kiedy grupa pracowników pozostaje
w zmowie przeciwko pracodawcy, chcąc wymusić np. dodatkowe przywileje. Występuje w fir-
mach, gdzie ze względu na specyfikę pracy utrudnione jest zwolnienie pracownika (nie ma
takiej groźby), nowy pracodawca nie odnajduje się w nowej roli, w swoich prawach i obowiąz-
kach. Formą pośrednią występuje kiedy mobbing ze strony pracowników wobec kierownika
jest podsycany przez dyrekcję zakładu lub za jej przyzwoleniem.

Przebieg sytuacji mobbingowej.
1. Faza I. Zaczyna się wraz z pojawieniem się konfliktu w pracy. Jedna ze stron konfliktu jako
formę jego rozwiązania przyjmuje strategię, która pozwoli skutecznie pokonać druga stronę,
wybiera mobbing, najczęściej łamiąc dotychczasowe zasady kultury organizacyjnej. Ofiara nie
definiuje swojej sytuacji jeszcze jako mobbingu, tylko jako konflikt, który można rozwiązać.
Podejmuje próby rozwiązania konfliktu, które okazują się ku jej zaskoczeniu nieskuteczne.
10
2. Faza II. Działania mobbera przybierają na sile, mają na celu stygmatyzować ofiarę, odizolowa-
nie jej od grupy oraz wsparcia i sympatii innych współpracowników. Ofiara jest notorycznie
obmawiana, poniżana, krytykowana, łamane są jej prawa pracownicze. Mobber wprost za-
kazuje innym pracownikom kontaktów z osobą mobbingowaną przez co w coraz mniejszym
stopniu może liczyć na wsparcie emocjonalne. W tej fazie uświadamia sobie, że doświadcza
mobbingu.
3. Faza III. Pojawiają się pierwsze skutki psychosomatyczne, coraz częściej osoba przebywa na
zwolnieniu lekarskim. U osób mobbingowanych przejawia się wstręt do zakładu pracy i mob-
bera (mobberów). Obniża się jakość wykonywanych obowiązków, co daje postawę mobberowi
do eskalacji działań, pojawiają się wprost groźby zwolnienia z pracy. Osoba mobbingowa-
na jest wtedy zrezygnowana, psychicznie i społecznie zdegradowana, bezradna. Pomimo tego
faktu, uchodzi za osobą konfliktową, która działa przeciwko zespołowi pracowników. Mobber
ma coraz więcej argumentów za zwolnieniem pracownika (gdy jest nim pracodawca) i często
osoby są zwalniane.

Formy mobbingu.
 Kryterium zachowań mobbingowych wg Heinza Leymanna.

Działania utrudniające proces komunikowania się.
• Ograniczanie lub utrudnianie ofierze możliwości wypowiadania się.
• Przerywanie wypowiedzi.
• Reagowanie na wypowiedzi agresją werbalną.
• Bezzasadne krytykowanie wykonywanej pracy.
• Dzwonienie poza godzinami pracy bez palącej potrzeby.
• Stosowanie gróźb.
• Prezentowanie ofierze poniżających i obraźliwych gestów.
• Stosowanie krytyki nie wprost, pod postacią sarkazmu, aluzji.

Działania wpływające negatywnie na relacje społeczne.
• Unikanie przez przełożonego kontaktu z ofiarą.
• Ograniczenie istotnych kwestii, w których ofiara może zabierać głos.
• Fizyczne odizolowanie ofiary poprzez przeniesienie stanowiska pracy w ustronne miejsce.
• Ignorowanie ofiary.

Działania naruszające wizerunek ofiary.
• Pomawianie.
• Rozsiewanie plotek i prawdziwych tajemnic ofiary.
• Ośmieszanie.
• Sugerowanie zaburzeń psychicznych.
• Żartowanie z życia osobistego.
• Parodiowanie sposobu chodzenia, stylu wypowiedzi, mimiki twarzy.
• Szykanowanie z powodu określonych poglądów politycznych lub przekonań religijnych.
• Żartowanie z niepełnosprawności lub kalectwa.
• Wyzwiska i poniżanie werbalne.
• Zachowania o charakterze seksualnym.

Działania uderzające w pozycję zawodową ofiary.
• Zlecanie zadań naruszających godność osobistą.
• Kwestionowanie podejmowanych decyzji, nawet jeśli okazały się słuszne.
• Pomijanie ofiary podczas przydzielania zadań.
• Przydzielanie zadań bezsensownych, niepotrzebnych z punktu widzenia organizacji.
• Przydzielanie zadań poniżej kwalifikacji i kompetencji.
• Przydzielanie zadań nie mieszczących się w kwalifikacjach i kompetencjach pracownika.
• Wydawanie sprzecznych poleceń.

Działania uderzające w zdrowie ofiary.
• Zlecanie prac szkodliwych dla zdrowia bez odpowiednich środków ochronnych.
• Groźby użycia siły fizycznej wobec ofiary.
• Stosowanie przemocy fizycznej o nieznacznym nasileniu.
• Znęcanie się fizyczne.
• Działania o podłożu seksualnym, wykorzystanie seksualne
• Przyczynianie do powstawania strat materialnych powodowanych przez ofiarę.
• Wyrządzanie szkód psychicznych.


1.4
 Etyka Pracy. Promocja zdrowej kultury organizacyjnej.
1.4.1
 Procedura postępowania wobec zjawiska mobbingu w pracy.
1. Diagnoza sytuacji.
2. Zgłoszenie problemu.
- pismo
- prośba o rozmowę ( do pracodawcy lub innej osoby stosującej mobbing )
3. Odpowiedź. Pozytywna:
- działania mające na celu zaprzestanie stosowania mobbingu
- wprowadzenie koniecznych zmian w organizacji pracy
Propozycja: Procedura antymobbingowa dostosowana do specyfiki zakładu pracy,
uwzględniająca odpowiedzialność pracodawcy oraz immunitet dla świadków działań
mobbingowych .
Negatywna:
- nie udzielenie odpowiedzi
- odpowiedź wymijająca
- kontynuowanie działań mobbingowych
4. Dalsze konsekwencje.
- pismo ws mobbingu w pracy do wyższej instancji m.i. kardy zarządzającej, ministerstwa itd.
- prośba o powołanie przez pracodawcę Komisji Pojednawczej
- zawiadomienie Związków Zawodowych
- zawiadomienie Państwowej Inspekcji Pracy
- skierowanie sprawy do Sądu Pracy
5. Przygotowanie.
- obiektywne podejście do problemu, zdystansowanie
- wynotowanie wszystkich działań mobbingowych
- zebranie dokumentacji lekarskiej, psychiatrycznej
- kontakt ze świadkami mobbingu
- przygotowanie mentalne do ochrony swoich praw w sądzie
- korzystanie z doświadczenia innych osób w podobnej sytuacji
1.4.2
 Karta Różnorodności.
Karta Różnorodności (ang. Diversity Charter) – międzynarodowa inicjatywa mająca na celu
promowanie różnorodności i równych szans w zatrudnieniu, bez względu na płeć, rasę, orientację
seksualną, pochodzenie etniczne, wiek, niepełnosprawność czy religię. Pomysł stworzenia Karty
Różnorodności pierwszy raz pojawił się w styczniu 2004 r. w raporcie francuskiego think tanku
Institut Montaigne. Na podstawie raportu 22 października 2004 r., z inicjatywy Claudea Bébéara
i Yazida Sabega, trzydziestu trzech sygnatariuszy podpisało ”Charte de la diversité en entreprise”
– pierwszą tego rodzaju w Europie.
13
14 lutego 2012 r. Kartę Różnorodności przyjęto także w Polsce. Począwszy od 2004 r. naro-
dowe Karty Różnorodności podpisało ponad 5000 podmiotów (np.: UM Słupsk, UM Poznań, ROPS
Poznań, UM Wadowice). Inicjatywa Karty Różnorodności jest wspierana i finansowana przez Unię
Europejską.
Zobowiązania sygnatariuszy KR.
• tworzenia atmosfery i kultury organizacyjnej, która zapewnia szacunek dla różnorodności,
poprzez włączanie zarządzania różnorodnością, kwestii zarządzania wiekiem i równości płci
do wszystkich adekwatnych polityk i procedur stosowanych w naszej organizacji;
• wprowadzenia instytucjonalnych, wewnątrzzakładowych rozwiązań w celu rozwoju równego
traktowania, w tym wskazania osoby lub zespołu koordynującego przeciwdziałanie dyskrymi-
nacji i mobbingowi w miejscu pracy;
• wypracowania i wdrożenia polityki równego traktowania i zarządzania różnorodnością w miej-
scu pracy, ze szczególnym uwzględnieniem obszarów: rekrutacji, dostępu do szkoleń i awansów,
wynagrodzeń, godzenia obowiązków zawodowych z życiem prywatnym i rodzinnym, ochrony
przed mobbingiem oraz ochrony przed nieuzasadnionym zwolnieniem;
• wprowadzenia monitoringu antydyskryminacyjnego oraz antymobbingowego, a także cyklicz-
nej edukacji na temat przeciwdziałania dyskryminacji i mobbingowi, w celu podnoszenia
świadomości i wiedzy na ten temat poprzez szkolenia, warsztaty i działania skierowane odpo-
wiednio do wszystkich osób zatrudnionych, w tym w szczególności do kadry zarządzającej;
• prowadzenia dialogu z osobami zatrudnionymi na temat przyjętej polityki zarządzania różno-
rodnością oraz informowania interesariuszy firmy – w szczególności osób zatrudnionych, ale
także klientów/ek, współpracowników/ek, partnerów biznesowych, akcjonariuszy, dostawców i
podwykonawców – o stosowaniu modelu zarządzania różnorodnością oraz rezultatach takiego
podejścia;
• corocznego raportowania na temat podjętych działań i ich praktycznych rezultatów;
• promowania i upowszechniania zarządzania różnorodnością w Polsce.
1.4.3
 Logo HR.
Europejska Karta Naukowca oraz Kodeks Postępowania przy rekrutacji pracowników
naukowych. Karta i Kodeks są jednymi z podstawowych dokumentów europejskiej strategii na
rzecz zwiększania atrakcyjności warunków pracy i rozwoju kariery naukowców w Europie.
Instytucje działające w sferze B+R (zarówno publiczne jak i prywatne) oraz organizacje fi-
nansujące badania, które skutecznie wdrażają zasady Karty i Kodeksu, zostają wyróżnione przez
Komisję Europejską logo HR Excellence in Research.
Europejska Karta Naukowca opisuje prawa i obowiązki, jakim podlegają zarówno naukow-
cy, jak i instytucje ich zatrudniające oraz organizacje zapewniające finansowanie badań naukowych.
14
Kodeks Postępowania przy rekrutacji pracowników naukowych opisuje zasady rekrutacji
naukowców, których instytucje-pracodawcy powinny przestrzegać, zapewniając równe traktowanie
pracownikom naukowym zatrudnianym w Europie.
